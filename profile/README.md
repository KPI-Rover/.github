Ти гадаєш, що зробити робота — це складно і дорого? Ні, це не зовсім так. Так, для створення робота від основ потрібно багато знань. Але сучасні фреймворки дозволяють значно прискорити цей процес. Найбільше часу і зусиль займає створення платформи — фізичної конструкції робота, підбір або розробка електроніки та налаштування перших рухів.

Мета цього проекту — створити таку платформу робота, яку легко буде повторити і зібрати самостійно. Наявність готової платформи має знизити поріг входження у захопливий світ робототехніки. Складність перших кроків може відлякати багатьох зацікавлених, але якщо в людини буде платформа, яка зможе запрацювати вже через кілька днів, це точно привабить більше охочих.

Уяви: ти за кілька днів збираєш робота, який, як робот-пилосос, може скласти карту твого будинку і пересуватися по ньому з точки А в точку Б, уникаючи перешкод. Цікаво, правда?

Наступна мета цього проекту — створити навколо цієї платформи студентську спільноту, яка буде її розвивати та виконувати власні проєкти на її основі, розширюючи і масштабуючи її можливості.

Розробка робота включає декілька важливих напрямків:
* **Розробка електроніки:** Це включає створення схем, вибір компонентів та їх інтеграцію для забезпечення роботи робота.
* **Конструкція та 3D-друк:** Проектування фізичної оболонки робота, а також створення деталей за допомогою 3D-друку для точності та міцності конструкції.
* **Розробка вбудованого програмного забезпечення:** Створення програм для мікроконтролера, які керують основними функціями робота.
* **Програмне забезпечення для Raspberry Pi з використанням ROS2:** Розробка програм для високорівневого керування роботом, використовуючи платформу ROS2, що дозволяє реалізувати складні алгоритми для орієнтації та автономної роботи.
* **Розробка хмарного програмного забезпечення:** Це програмне забезпечення дозволить зберігати дані та керувати роботом віддалено через інтернет.
* **Підготовка документації:** Важливий аспект, що забезпечує розуміння всіх процесів і полегшує подальший розвиток проекту.

Зробити це все самостійно — складно й потребує багато часу, тому наша мета — створити команду зацікавлених студентів. Кожен з учасників зможе взяти на себе одну з задач по одному з напрямків, і спільними зусиллями ми створимо робота. Це унікальна можливість отримати цінний досвід командної роботи, який неодмінно стане в пригоді в майбутньому.

**Якщо ви бажаєте взяти участь у проєкті, напишіть нам за посиланням:** [**Link**](https://github.com/orgs/KPI-Rover/discussions/11#discussion-7336225).

**Roadmap проекту:**
|#| Етап|Опис|
| --- | --- |--- | 
| 1 | **Розробка шасі робота** | - Створення легкої у виготовленні конструкції шасі з чотирма моторами, кожен з яких оснащений енкодером для вимірювання швидкості обертання коліс. <br/> - Розробка контролера моторів на базі STM32 з керуванням через послідовний інтерфейс. |
| 2 | **Інтеграція ROS2 та управління через Bluetooth Gamepad**              | Налаштування мінімальної конфігурації ROS2 на Raspberry Pi для управління шасі робота за допомогою стандартного Bluetooth-джойстика.                   |
| 3 | **Запуск навігації в приміщенні з використанням лідара**               | Вибір і налаштування одного з фреймворків ROS2 для створення карти приміщення та автономного переміщення між точками А і Б.                            |
| 4 | **Запуск навігації на відкритому просторі з використанням GPS**        | Вибір та налаштування одного з фреймворків ROS2, який забезпечить автономну навігацію за визначеними маршрутними точками з використанням GPS.          |
| 5 | **Реалізація навігації в приміщенні з використанням лише камери**      | Вибір відповідного фреймворку для реалізації навігації з використанням тільки камери для створення карти приміщення та автономного пересування.        |
| 6 | **Запуск профільних проєктів**                                         | Початок роботи над спеціалізованими проєктами на основі готової платформи робота з розширенням її можливостей.                                         |
